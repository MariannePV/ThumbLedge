<!-- Logo -->
<p align="center">
  <img width="100%" src="https://github.com/MariannePV/ThumbLedge/assets/131476041/8c89638f-11f6-42ba-aa7a-b57bc9fd3fc4" alt="Logo">

<!-- Manual d'usuari -->
# Introducció
Benvingut/da al manual d'usuari de ThumbLedge, una innovadora eina dissenyada per posar el control del teu coneixement directament a les teves mans. Aquest manual t'acompanyarà a través de les diferents funcionalitats i característiques del programa, proporcionant-te una guia detallada per aprofitar al màxim aquesta plataforma educativa única.

# Accés al programa
A continuació es mostren totes les indicacions per crear un nou usuari, iniciar sessió amb aquest i sol·licitar assistència davant qualsevol incidència.

## Startup page - Primera pàgina
En iniciar el programa es mostra aquesta senzilla interfície composta per tres botons i el logo del programa.

<p align="left">
  <img src="https://github.com/MariannePV/ThumbLedge/assets/131476041/0e9dc4e8-26bc-4c27-bd3e-470f6f2e2bbb" alt="first page">
</p>

1. Botó per minimitzar el programa
2. Botó per tancar el programa
3. Botó per accedir a la pàgina d'inici de sessió

> [!NOTE]
> Els botons 1 i 2 es troben a totes les pàgines del programa, sempre amb el mateix aspecte i funcionalitat.

## Log in - Inici de sessió
En prémer el botó 3 de la pàgina anterior (START), accedim a aquesta on es demanen les nostres credencials d'usuari per accedir al programa. 

<p align="left">
  <img src="https://github.com/MariannePV/ThumbLedge/assets/131476041/a10bbeae-1789-486f-a9c4-13905d1065ce" alt="log in page">
</p>

1. Camp per inserir el nom d'usuari
2. Camp per inserir la contrasenya de l'usuari
3. Botó per dur a terme l'inici de sessió
4. Botó per accedir a la pàgina amb les instruccions en cas de pèrdua de la contrasenya
5. Botó per accedir a la pàgina per donar-se d'alta en el programa en cas de no tenir un usuari

### Procés d'inici de sessió
Per iniciar sessió és important haver [creat prèviament un usuari](https://github.com/MariannePV/ThumbLedge#sign-up---creaci%C3%B3-dun-nou-usuari). Llavors, amb les credencials de l'usuari, inserirem en el camp `Username` el nom d'usuari i en el camp `Password` la contrasenya associada a l'usuari. Per fer l'inici de sessió s'ha de prémer el botó número 3 (Log in) i si les credencials són correctes, accedirem a la pàgina principal del programa.
En cas de no recordar la contrasenya o que hi hagi un error amb les credencials d'un usuari existent, s'ha de prémer el botó 4 per accedir a la [pàgina amb les instruccions](https://github.com/MariannePV/ThumbLedge#forgoten-password---contrasenya-oblidada) que s'han de seguir en aquests casos.
En tot cas, si hi ha alguna errada i/o incidència amb les credencials, es mostrarà el següent missatge indicant-ho: `We couldn't log in. Check your username and password.`. Aquest missatge es mostra davant les següents situacions:
- Si els camps de `Username` i/o `Password` estan buits.
- En cas que no s'hagi pogut autentificar correctament l'usuari (`Username` i/o `Password` són incorrectes).

## Sign up - Creació d'un nou usuari
Des de la pàgina de Log in, prement el botó 5 (Sign up) accedim a la pàgina de creació d'usuari.

<p align="left">
  <img src="https://github.com/MariannePV/ThumbLedge/assets/131476041/4e23e297-8b44-430a-a0ba-69a7be982b1f" alt="sign in page">
</p>

1. Camp per inserir el nom d'usuari
2. Camp per inserir el nom complet
3. Camp per inserir la contrasenya
4. Camp per inserir el correu electrònic
5. Botó per crear el nou usuari
6. Botó per tornar a la pàgina d'inici de sessió

### Procés de creació d'usuari
Per tal de crear un nou usuari s'han d'emplenar tots els camps amb la respectiva informació:
- `Username`: Nom per a l'usuari
- `Full Name`: Nom complet de l'usuari
- `Password`: Contrasenya per al compte d'usuari
- `Email`: Compte de correu

> [!IMPORTANT]
> Cada compte de ThumbLedge té un únic correu electrònic associat. Un mateix correu electrònic no pot estar associat a més d'un compte.

Després d'emplenar tots els camps, s'ha de polsar el botó 5 (Sign up) per així validar la creació de l'usuari. Si tot surt bé es mostrarà el següent missatge per pantalla `The account was succesfully created. Redirecting to log in.` i automàticament es redirigirà a la pàgina de log in. En cas d'haver alguna incidència en les dades, es mostraran un seguit de missatges d'error segons el tipus d'incidència:
- `There are empty fields. Check your data please.`: Si hi ha algun camp (1, 2, 3 o 4) buits. Tots els camps han d'estar omplerts per crear un nou usuari.
- `The username only allows lowercase, numbers and the following characters: . - _.`: El nom d'usuari inclou algun caràcter no permès. Només pot incloure lletres minúscules, números i els caràcters . - _.
- `The username is not available. Try anothe one.`: El nom d'usuari ja està registrat al programa. Cada nom d'usuari és únic i exclusiu dins ThumbLedge.
- `The email account doesn't have a valid format. Try again.`: El format del compte de correu no és vàlid.
- `This email account is already registered. Try to log in.`: El correu electrònic ja està associat a un altre usuari dins de ThumbLedge.

En el cas de voler tornar a la pàgina d'inici de sessió sense passar pel procés de crear un nou usuari, prémer el botó 6 (Log in).

## Forgoten password - Contrasenya oblidada
Des de la pàgina de Log in, prement el botó 4 (Forgot password?) accedim a la pàgina per recuperar la contrasenya o per tractar qualsevol incidència relativa al programa.

<p align="left">
  <img src="https://github.com/MariannePV/ThumbLedge/assets/131476041/659f4300-7747-4b10-839b-7f969a30154f" alt="forgot password page">
</p>

1. Botó per accedir a la pàgina d'inici de sessió
2. Botó per accedir a la pàgina de creació d'usuari

En aquesta pàgina es mostra un missatge informatiu del correu electrònic al qual adreçar-se davant qualsevol incidència. El correu electrònic és el següent: mpulgar.dam@institutcampalans.net i les incidències es tractaran segons ordre d'arribada i el més ràpid possible.

Des d'aquesta pàgina, es pot accedir directament a la pàgina d'inici de sessió mitjançant el botó 1 (Log in) o a la de creació d'usuari amb el botó 2 (Sign up).

# ThumbLedge - Pàgines de gestió del coneixement
Un cop s'ha iniciat la sessió amb èxit es mostrarà la pàgina inicial del programa.

<p align="left">
  <img src="https://github.com/MariannePV/ThumbLedge/assets/131476041/b1217532-5dc4-462e-8e73-85973c198b55" alt="thumbledge page">
</p>

La part superior d'aquesta pàgina no varia mai, sempre manté els mateixos botons i en la mateixa posició (1, 2). En canvi, la part 3 sempre correspon al llistat de coneixements que l'usuari té associats, tot i això, el contingut d'aquest llistat és dinàmic, ja que depèn dels coneixements que l'usuari creï, elimini o editi. Finalment, la part 4 canvia constantment segons les interaccions de l'usuari amb el programa.

## Tancar sessió
<p align="left">
  <img src="https://github.com/MariannePV/ThumbLedge/assets/131476041/1f4272df-24e2-4856-80dc-75c4d1c86ebc" alt="sign out">
</p>

Des de qualsevol part del programa, sempre es tindrà accés al botó per tancar la sessió. Si es prem, automàticament es tancarà la sessió de l'usuari i es redirigirà a la pàgina de [log in](https://github.com/MariannePV/ThumbLedge?tab=readme-ov-file#log-in---inici-de-sessi%C3%B3).

## Perfil d'usuari
<p align="left">
  <img src="https://github.com/MariannePV/ThumbLedge/assets/131476041/408bd82b-cd4c-4fc3-b39b-97b47763dcb9" alt="user profile">
</p>

Per accedir al perfil de l'usuari s'ha de prémer el botó indicat en la imatge superior i es mostrarà la informació de l'usuari per pantalla.

<p align="left">
  <img src="https://github.com/MariannePV/ThumbLedge/assets/131476041/c9646480-e082-4004-beff-889ccc08ffdd" alt="user profile - info">
</p>

1. Correu electrònic associat al compte
2. Nom d'usuari
3. Nom complet
4. Camp per inserir la contrasenya actual
5. Camp per inserir la nova contrasenya
6. Botó per actualitzar les dades del perfil

En el camp no editable del correu electrònic (1), es mostra quin és l'associat al compte d'usuari. En el cas dels camps 2 i 3, es mostren el nom d'usuari i nom complets actuals respectivament. Aquests dos camps es poden actualitzar amb l'única restricció que el nom d'usuari ha de complir els mateixos paràmetres que en la pàgina de [creació d'usuari](https://github.com/MariannePV/ThumbLedge?tab=readme-ov-file#sign-up---creaci%C3%B3-dun-nou-usuari), és a dir, ha de ser únic i només pot incloure lletres minúscules, números i els caràcters . - _.

Els camps relatius a la contrasenya es mostren buits, ja que serveixen per a canviar la contrasenya de l'usuari. Per fer-ho, en el camp 5 s'ha d'inserir la contrasenya actual de l'usuari i en el camp 6 la nova contrasenya que es vol associar. En el cas que la contrasenya actual realment correspongui amb la de l'usuari en el moment de fer l'actualització, el canvi de contrasenya es durà a terme amb èxit.

De totes maneres, per realment desar les noves dades actualitzades, s'ha de prémer el botó 6 (Update) i si no es produeix cap incidència, es mostrarà el següent missatge per pantalla, indicant la correcta actualització de les dades: `The data was succesfully updated.`. En qualsevol cas, davant una incidència es mostra un missatge indicant què ha fallat:
- `The fields for username and full name are mandatory and must be filled out.`: En el cas que el camp de `Username` o el de `Full Name` es trobin buits.
- `The username only allows lowercase, numbers and the following characters: . - _.`: Si el nom d'usuari introduït no compleix els paràmetres establerts.
- `The username is not available. Try anothe one.`: Si el nou nom d'usuari introduït ja està registrat en un altre compte i, per tant, no està disponible.
- `The current password entered does not match the user's existing password.`: En el cas de que s'estigui intentant actualitzar la contrasenya si el camp de `Current password` no coincideix amb la contrasenya actual de l'usuari.

## Menú d'intel·ligències

La pàgina que es mostra per defecte en iniciar sessió i a la qual podem accedir en qualsevol moment mitjançant el botó que s'indica en la imatge que hi ha a continuació:

<p align="left">
  <img src="https://github.com/MariannePV/ThumbLedge/assets/131476041/91544f68-d3a9-4aa9-a47d-0744391f117e" alt="inteligences">
</p>

Cada un dels noms correspon a un botó que en ser polsat, t'envia al [panell informatiu](https://github.com/MariannePV/ThumbLedge?tab=readme-ov-file#panell-informatiu-de-les-intellig%C3%A8ncies) de la intel·ligència en qüestió.

<p align="left">
  <img src="https://github.com/MariannePV/ThumbLedge/assets/131476041/aaeb76b9-2967-4727-9011-27f6ba9e4ee1" alt="inteligences btns">
</p>

### Panell informatiu de les intel·ligències

S'accedeix a aquest panell polsant el botó corresponent a la intel·ligència a la qual es vol accedir des del [menú d'intel·ligències](https://github.com/MariannePV/ThumbLedge?tab=readme-ov-file#men%C3%BA-dintellig%C3%A8ncies).

<p align="left">
  <img src="https://github.com/MariannePV/ThumbLedge/assets/131476041/f4aba6ac-6398-4df5-a326-877da1790f73" alt="inteligences dashboard">
</p>

1. Nom de la intel·ligència
2. El coneixement que té més valors associats de la intel·ligència
3. L'últim coneixement creat associat a la intel·ligència
4. Gràfic comparatiu del progrés dels coneixements associats a la intel·ligència

Bàsicament en aquest panell es mostra informació d'interès relativa a la intel·ligència. És important tenir en compte que tots els coneixements que es mostren, són aquells associats a la intel·ligència en qüestió.

Els dos primers camps (2 i 3) són informatius, per així saber quin és l'últim coneixement relatiu a la intel·ligència que s'hi ha afegit i quin és el coneixement més treballat (el que més valors té). Tot i això, l'apartat més important d'aquest panell probablement és el gràfic comparatiu de l'evolució de les intel·ligències (4), ja que d'aquest gràfic i de la seva anàlisi podem treure diverses conclusions tals com:
- Quin és el coneixement amb més valors associats
- La freqüència amb la qual s'han treballat els coneixements
- El progrés i evolució del coneixement

Amb aquestes conclusions, es pot enfocar i programar l'estudi i obtenció dels coneixements per així treure'n el màxim profit.

> [!IMPORTANT]
> Els valors associats a cada coneixement no tenen una finalitat real ni quantificable, únicament serveixen com a guia per orientar a l'usuari que tant s'ha treballat en el coneixement.

## Gestió de coneixements

Mitjançant la part esquerra de la pantalla del programa, es gestionen tots els coneixements indiferentment de la intel·ligència a la qual s'associen.

<p align="left">
  <img src="https://github.com/MariannePV/ThumbLedge/assets/131476041/e103aa2a-61bc-4f09-9ef8-8ab9770deb3f" alt="llistat coneixements">
</p>

1. Botó per afegir més coneixements
2. Llistat amb tots els coneixements creats

### Afegir coneixements

Es fa prement el botó amb el símbol de + (1) que es troba al costat de la paraula `Knowledges` a la part superior del llistat.

<p align="left">
  <img src="https://github.com/MariannePV/ThumbLedge/assets/131476041/7022bff9-1a66-4662-b3ca-9d59c2d56623" alt="llistat coneixements">
</p>

1. Camp per assignar el nom al coneixement
2. Desplegable per seleccionar la intel·ligència a la qual associarem el coneixement
3. Camp per afegir una descripció al coneixement
4. Botó per desar els canvis i afegir el coneixement

Bàsicament, aquesta finestra serveix per afegir un nou coneixement del qual es vol mantenir un seguiment. El procés és molt senzill, en el camp 1 s'afegeix el nom que se li vol assignar al coneixement, aquest nom ha de ser únic dins el camp dels coneixements. Llavors, en el desplegable (2), se selecciona la intel·ligència a la qual volem associar el coneixement. Si no saps com fer-ho consulta l'apartat [Relació coneixement - Intel·ligència](https://github.com/MariannePV/ThumbLedge?tab=readme-ov-file#relaci%C3%B3-coneixement---intellig%C3%A8ncia) on s'explica amb més exactitud com relacionar els diferents coneixements amb les diferents intel·ligències. Llavors, també es pot afegir una petita descripció al coneixement mitjançant el camp 3, tot i que no és obligatori emplenar aquest camp i, finalment, si no hi ha cap error en les dades inserides, es mostrarà el següent missatge `The knowledge was succesfully created.` i el llistat de coneixements de la part esquerra del programa s'actualitzarà automàticament afegint el nou coneixement.

En cas que hi hagi incidències en la inserció del coneixement, es mostraran amb els següents missatges:
- `You have to assign a name and an intelligence to the knowledge.`: En el cas que el nom del coneixement i/o l'assignació de la intel·ligència estiguin buits.
- `This knowledge name is already registered. Try another one.`: En el cas que el nom del coneixement ja estigui registrat.

### Relació coneixement - Intel·ligència

La definició d'intel·ligències d'aquest programa es basa en la teoria de les intel·ligències múltiples plantejada per Howard Gardner, on s'exposa que cada ésser humà presenta més d'un tipus diferent d'intel·ligència. Llavors, per associar un coneixement a una intel·ligència és important entendre les característiques d'aquesta:
1. `Linguistic` (Lingüística):
    - **Característiques**: Habilitat per utilitzar el llenguatge de manera efectiva, tant en forma escrita com oral.
    - **Exemples**: Escriptura creativa, poesia, narració d'històries, retòrica, periodisme, aprenentatge d'idiomes...
2. `Logical-Mathematical` (Lògica-Matemàtica):
    - **Característiques**: Capacitat per al raonament lògic, l'anàlisi de problemes i el pensament abstracte.
    - **Exemples**: Matemàtiques, programació, resolució de problemes lògics, economia...
3. `Bodily-Kinesthetic` (Corporal-Cinestèsica):
    - **Característiques**: Habilitat per utilitzar el cos de manera efectiva per expressar idees i sentiments, així com per produir o transformar coses.
    - **Exemples**: Dansa, actuació, esports, arts marcials...
4. `Intrapersonal` (Intrapersonal):
    - **Característiques**: Capacitat per comprendre's a un mateix, reconèixer les pròpies emocions, motivacions i objectius.
    - **Exemples**: Auto-reflexió, meditació, planificació personal, desenvolupament personal...
5. `Interpersonal` (Interpersonal):
    - **Característiques**: Capacitat per entendre i respondre als sentiments, motivacions i desitjos d'altres persones.
    - **Exemples**: Psicologia, ensenyament, màrqueting...
6. `Musical` (Musical):
    - **Característiques**: Sensibilitat per als ritmes, tons i sons. Capacitat per crear i apreciar la música.
    - **Exemples**: Composició musical, estudi d'algun instrument, cant...
7. `Naturalist` (Naturalista):
    - **Característiques**: Habilitat per reconèixer i categoritzar objectes i patrons en la natura.
    - **Exemples**: Biologia, ecologia, zoologia, agricultura...
8. `Spatial` (Espacial):
    - **Característiques**: Habilitat per visualitzar i manipular objectes i espais en la ment.
    - **Exemples**: Arquitectura, disseny gràfic, art...

### Relacionar coneixements

Una funcionalitat que aporta el programa és el fet de deixar llibertat total a què es relacionin els coneixements com plagui. Això s'aconsegueix seleccionant un coneixement del llistat i arrossegant-lo dins un altre coneixement:

![RelateKnowledges](https://github.com/MariannePV/ThumbLedge/assets/131476041/697a1ba9-d816-44f3-86c9-5dbc82d8b07e)

Aquesta relació no té cap altre funcionalitat a part de la de permetre a l'usuari un total control sobre la relació i organització dels seus coneixements.

## Panell de gestió dels coneixements

En polsar sobre el nom de qualsevol coneixement de la llista, automàticament a la part dreta del programa, s'obrirà el seu panell corresponent:

<p align="left">
  <img src="https://github.com/MariannePV/ThumbLedge/assets/131476041/34c9c21a-14f4-4a6e-8004-b938a6f95cb2" alt="panell coneixements">
</p>

1. Nom del coneixement seleccionat
2. Botó per editar el coneixement
3. Botó per afegir valor al coneixement
4. Descripció associada al coneixement
5. Gràfic generat segons els valors associats al coneixement

Bàsicament en aquest panell es mostra tota la informació relativa a aquest coneixement. La descripció es pot editar accedint a [l'apartat d'edició](https://github.com/MariannePV/ThumbLedge?tab=readme-ov-file#edici%C3%B3-dun-coneixement) mitjançant el botó 2 i es pot [afegir més valors a la gràfica](https://github.com/MariannePV/ThumbLedge?tab=readme-ov-file#afegir-valors-a-un-coneixement) mitjançant el botó 3. Tot i això, d'aquesta gràfica podem treure diverses conclusions:
- La constància amb la qual es treballa el coneixement
- L'evolució de l'obtenció d'aquest coneixement
- Com és el nostre procés d'aprenentatge d'aquest coneixement

> [!IMPORTANT]
> Els valors associats a cada coneixement no tenen una finalitat real ni quantificable, únicament serveixen com a guia per orientar a l'usuari que tant s'ha treballat en el coneixement.

### Edició d'un coneixement

<p align="left">
  <img src="https://github.com/MariannePV/ThumbLedge/assets/131476041/ba5a2504-b43d-41a4-9ae4-f8727cd0158e" alt="edició coneixements">
</p>

1. Botó per eliminar el coneixement sobre el qual s'està treballant
2. Botó per tornar al panell de gestió del coneixement
3. Camp per editar la descripció del coneixement
4. Botó per actualitzar la descripció del coneixement

![remove knowledge](https://github.com/MariannePV/ThumbLedge/assets/131476041/891f5975-38de-429b-9fce-f3f0b515aaad)

Per tal d'eliminar el coneixement s'ha de prémer el botó 1 i, en cas que s'elimini correctament, es mostrarà el missatge `The knowledge was succesfully removed.`, el llistat de coneixements s'actualitzarà i es mostrarà el menú d'intel·ligències per pantalla. En tot cas, si el coneixement té algun coneixement associat, no es permetrà eliminar-lo i es mostrarà el següent missatge: `You can't remove a knowledge if it has attached knowledges.`.

Quant a actualitzar la descripció del coneixement, només s'ha d'editar el camp 3 i, un cop satisfet amb la nova descripció, prémer el botó 4 (Update) per així desar els canvis. Per pantalla es mostrarà `The data was succesfully updated.` confirmant la correcta actualització de les dades.

### Afegir valors a un coneixement

<p align="left">
  <img src="https://github.com/MariannePV/ThumbLedge/assets/131476041/19e9406c-e411-4a83-84f4-a9cb6e2c489b" alt="afegir valors coneixements">
</p>

1. Botó per tornar al panell de gestió del coneixement
2. Selector del valor de coneixement que es vol afegir
3. Botó per registrar el nou valor

Per mantenir un control sobre l'evolució en l'aprenentatge del coneixement, s'han establert 5 valors diferents:

<p align="left">
  <img src="https://github.com/MariannePV/ThumbLedge/assets/131476041/476c8eb7-9629-4f5c-8db1-b7ef1a60726d" alt="valors coneixements">
</p>

Bàsicament, per afegir valor al coneixement, hem de seleccionar una de les 5 opcions segons creiem que hem avançat o retrocedit en el coneixement. Els números per sota de 0 (-10 i -5), representen una pèrdua del coneixement, mentre que els que estan per sobre de 0 (5 i 10), representen un guany. El valor `No change (0)`, no representa cap canvi sobre el coneixement.

Un cop seleccionat el valor que volem afegir, s'ha de prémer el botó 3 (Register value) i es registrarà el nou valor en el coneixement. Automàticament el valor es veurà reflectit en el gràfic associat al coneixement.

> [!TIP]
> El número assignat a cada opció, no té un valor realment quantificable, només serveix per a mantenir un registre de quant es percep que s'ha après o s'ha deixat d'aprendre del coneixement. Això vol dir que, un valor total de 200 en un coneixement i un valor total de 50 en un altre, només indicarà que probablement s'ha treballat més en el primer i/o s'ha notat més progrés. No hi ha un total que indiqui si se sap molt o no d'un coneixement, ja que el coneixement és relatiu i personal per a cada usuari.
